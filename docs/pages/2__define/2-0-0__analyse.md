---
layout   : default
permalink: define/analyse/
published: true
# Custom Page Variables
# ─────────────────────
title: Analyse
---
<br>
### Onderzoek: Interviews
---------

#### Bezoeker 1
De eerste personen die wij aanspraken na ons museumbezoek was een koppel uit Canada. De internationale bekendheid van Kuifje blijkt uit het feit dat zij helemaal op de hoogte waren van de verscheidene personages in de Kuifjes strips. Hun museumbezoek had een paar uur van hun dag in beslag genomen, tijd die zij zeker en vast wilden investeren in hun bezoek. Zij vonden dat er zeer veel originele werken ten toon gesteld werden die hun enorm boeiden. 

Op vlak van inhoud was er volgens hun geen gebrek in het museum Hergé. Zij vonden het anderzijds spijtig dat de meeste bezoekers zeer terug getrokken waren en dus moeilijk een gesprek konden starten, zij waren dus heel blij om eens met iemand te praten over het museum.

#### Bezoeker 2
Vervolgens spraken wij een vader en zijn jonge dochter aan. Ook bij hun was er inhoudelijk niets gebrekkig aan het museum. Het nodigt uit aan elk soort doelpubliek, ook voor kinderen is het zeer boeiend om al die mooie plaatjes te zien. De museumwinkel viel bij hun zeker in de smaak, ook al zijn de meeste artikels die daar te koop zijn redelijk duur.

#### Bezoeker 3
De volgende persoon die wij aanspraken was een oudere man, hij was al enkele keren op bezoek geweest in dit museum en was al van jonge leeftijd fan van Kuifje.

Maar op vlak van behoeftes was volgens hem gebrek aan duidelijke instructies naar de dichtstbijzijnde toiletten. Er is dan ook maar één publiek toilet in het hele museum, dat zich bevindt aan de ingang.

#### Bezoeker 4
Verder interviewden wij een andere meneer die een advertentie van het museum Hergé had gezien in zijn regionale krant en besloten had een bezoek te brengen.

Hij was geboeid door de diversiteit van de verscheidene zalen en hun variërende onderwerpen. Hij was aangenaam verrast door de moeite die het museum gestoken had in de technologie die zij gebruikten. (Bijvoorbeeld de iPods met gesproken uitleg bij corresponderende zalen.)

#### Bezoeker 5
Ten laatste spraken wij nog een dame aan die tevreden was dat het museum niet enorm groot was in vergelijking met bijvoorbeeld het museum van natuurwetenschappen in Brussel. Zij vond het fijn dat ze op haar eigen tempo alle zalen op haar gemak kon bezoeken zonder zich druk te maken of ze alles wel op haar gemak kon bekijken.

### Conclusie: Interviews
---------
Niet enkel de nieuwe media moeten interessant zijn. Het museum zelf hoeft ook niet meer zo statisch opgebouwd te worden.<br>
**Hoe kunnen we nieuwe media gebruiken om het museum tot leven te wekken?**

De prijzen zijn soms te hoog en het bezoekers aantal te hoog om aangenaam te zijn.<br>
**Hoe kunnen we nieuwe media gebruiken tickets online te bestellen, drukke of minder drukke periodes aan te duiden en, indien gewenst, deze te laten weten aan de gebruiker.**

De gift shop in het Musée Hergé mag dan zeer aantrekkelijk zijn, door de hoge prijzen wordt er minder verkocht.<br>
**Online verkoop maakt het mogelijk goederen snel kwijt te spelen. Het museum kan via de app zaken in korting plaatsen waarvan ze merken dat hun inventaris niet snel genoeg daalt of verandert.**

### Definiëring: Wat is Musée Hergé?
---------
Een onvergetelijke reis doorheen het oeuvre van één van de grootste kunstenaars van de 20ste eeuw en een indringende kijk op duizenden documenten uit het archief van Hergé. Dit is het wezen van het Hergé Museum in Louvain-la-Neuve.
Meer dan 80 originele platen, 800 foto’s, documenten en voorwerpen zijn samengebracht in één museum dat door de Franse architect Christian de Portzamparc werd gecreëerd in het hart van Waals-Brabant.

### Waar wil Musée Hergé naartoe?
---------
Musée Herge vandaag kiest voor een digitale aanpak. De website en apps worden een digitale leertool dat een internationaal publiek toegang geeft tot alles wat het museum te bieden heeft.

Het digitale aspect is echter niet voldoende. Hergé gebruikte zijn strips en tekeningen om een verhaal te vertellen. Om zijn voorbeeld te volgen wordt storytelling een belangrijk proces in de museum- en appbeleving.

**Waarom zo’n sterke nadruk leggen op het digitale als de artiest geassocieerd wordt met papier en de analogue eigenschappen van tekenen?**<br>
Musée Hergé wil tonen dat de werken van Georges Prosper Remi (Hergé’s echte naam) tijdloos zijn. Door de digitale stap te nemen wordt getoond dat het werk van Hergé elk medium aankan.

Musea bieden de mogelijk om het leven van mensen te veranderen. Ze dragen bij aan samenhangende gemeenschappen en reflecteren de geschiedenis en identiteit van alle mensen. Op hun beurt kunnen de musea verder ontwikkelen door de vaardigheden en de creativiteit van hun publiek. Hierbij zijn ze ook verplicht om hun waarde aan de maatschapij te tonen.

Eén van de belangrijkste taken van een museum is zorgen voor de ontwikkeling van hun publiek, zij het verder zoeken naar oplossingen voor ondervertegenwoordigde groepen of de creatieve betrekking met hun bezoekers.

#### Doelpubliek
---------
Volwassen publiek, fans van Kuifje, geïnteresseerden in de achtergrond van Hergé, scholen, …
Hergé was een man die hield van reizen en respect had voor verschillende culturen. Om dat beeld verder te zetten zullen we de app toegankelijk maken voor allerlei mensen met een verschillende culturele achtergrond.
Natuurlijk vergeten we de kinderen niet. De website moet visueel aangenaam blijven om de aandacht van een kind te houden.

Hergé was van mening dat striptekenen de negende kunst was. Om zijn visie door te trekken zijn we gaan graven in kunstboeken en kunstwebsites. Daarbij vonden we één algemeen concept: witruimte.
De website wordt opgebouwd met veel witruimte, om de kunst van Hergé te laten opleven, en om de gebruiker intuïtief de app te beleven.

#### Beeldmateriaal
---------
Er wordt tijdens de tour gebruik gemaakt van close-up foto materiaal. Dit verplicht de gebruiker het werk van Hergé in het museum van dichtbij te gaan bekijken.